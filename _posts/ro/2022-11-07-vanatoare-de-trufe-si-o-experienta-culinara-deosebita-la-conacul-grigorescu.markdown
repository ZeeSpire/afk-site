---
layout: post.ro
type: post
title: Vanatoare de trufe si o experienta culinara deosebita la Conacul Grigorescu
front_page_title: Vanatoare de trufe si o experienta culinara deosebita la Conacul Grigorescu
published: 07 Noiembrie 2022
last_modified_at: 07 Noiembrie 2022
keywords: vanatoare de trufe, experienta culinara, Romania, travel, Transilvania, Conacul Grigorescu
description: Inca de cand am vazut documentarul Flavours of Romania prezentat de Charlie Ottley, ne-am pus in plan sa ajungem la Conacul Grigorescu, entuziasmati fiind de ideea de Slow Food, de mancare buna facuta din ingrediente proaspete crescute organic, dar si din dorinta de a cunoaste oameni implicati si pasionati, pentru care ospitalitatea reprezinta un mod de viata, nu o afacere. Asadar in momentul in care Terra Carpatica - Conacul Grigorescu a anuntat pe pagina de Facebook ca organizeaza un weekend culinar dedicat vanatorii de trufe, nu am stat pe ganduri si am rezervat o camera.
categories: [RO, Transilvania, Romania, Calatorii]
permalink: /ro/vanatoare-de-trufe-si-o-experienta-culinara-deosebita-la-conacul-grigorescu/
to-lang-permalink: /truffle-hunting-and-a-special-culinary-experience-at-grigorescu-mansion/
featured-image: "/assets/images/posts/grigorescu/IMG_1546.webp" # full size
featured-image-top: "/assets/resized/IMG_1546-1600x900.webp" # width - 1200
featured-image-home: "/assets/resized/IMG_1546-800x450.webp" # width - 600
featured-image-style: full-width # can be left, centered, full-width
---
Inca de cand am vazut documentarul Flavours of Romania prezentat de Charlie Ottley, ne-am pus in plan sa ajungem la Conacul Grigorescu, entuziasmati fiind de ideea de Slow Food, de mancare buna facuta din ingrediente proaspete crescute organic, dar si din dorinta de a cunoaste oameni implicati si pasionati, pentru care ospitalitatea reprezinta un mod de viata, nu o afacere. Asadar in momentul in care Terra Carpatica - Conacul Grigorescu a anuntat pe pagina de Facebook ca organizeaza un weekend culinar dedicat vanatorii de trufe, nu am stat pe ganduri si am rezervat o camera.

Incep prin a spune ca suntem deosebit de incantati de experienta de care am avut parte in ultimul weekend din acest calduros si secetos octombrie si cu greu as putea sa gasesc ceva negativ de spus despre aceasta. Totodata tin sa precizez ca toate recenziile sau articolele pe care le scriu sunt subiective, bazate pe experientele noastre dintr-un anumit moment temporal si nu suntem platiti sau rasplatiti in vreo forma pentru ceea ce scriem, despre filmarile pe care le publicam pe Youtube sau despre pozele pe care le postam pe Instagram. Tocmai de aceea atunci cand a fost cazul am specificat si ce anume nu mi-a placut la cazarea, restaurantul sau obiectivul turistic pe care le-am vizitat.

Am ajuns vineri seara la destinatie: Conacul Grigorescu, sat Răteşti, comuna Berca, judetul Buzau. Din Bucuresti am facut in jur de doua ore si jumatate.

{% responsive_image path: assets/images/posts/grigorescu/IMG_1287.webp alt: "Conacul Grigorescu 01" %}

Inca de cand am ajuns, am fost intampinati cu zambetul pe buze de gazda noastra, Thorsten, care ne-a prezentat conacul construit in 1930 si refacut dupa achizitionarea lui in 2011, dar si cladirile adiacente: casa Sophie, casa bunicii si casa Noelia unde am fost si noi cazati, in camera King. In cele 3 casute sunt astfel 5 apartamente care pot fi inchiriate, iar conacul este resedinta permanenta a familiei.  

{% responsive_image path: assets/images/posts/grigorescu/IMG_1323.webp alt: "Conacul Grigorescu 02" %}

Dupa ce ne-am lasat bagajele in camera, am revenit in micutul restaurant, anexa a conacului, unde am fost intampinati cu palinca si lichior, precum si cu apa din partea casei. Servirea, pe tot parcursul sederii, a fost ireprosabila. Toti angajatii au fost mereu cu zambetul pe buze si gata sa ajute cu orice. Meniul a fost unul fix, stabilit de chef Juranda, insa am fost intrebati in avans daca avem restrictii alimentare. In meniul de bauturi am descoperit bauturi artizanale (cola, tonic, bere), sucuri naturale, limonada de casa, mied (bautura alcoolica din miere), vin de mure precum si alte vinuri produse in Dealul Mare, renumita zona viticola.

Cina a constat in trei aperitive, fel principal si desert si a fost nemaipomenita de la un capat la celalalt. 

Asadar am inceput cu o tarta rustica pe baza de oua, branza de capra, praz si bacon. Am continuat cu rulouri de vinete umplute cu mozzarella si busuioc, stropite cu sos de rosii si apoi bagate la cuptor. Iar cel de-al treilea aperitiv a constat in gogosi cu dovlecei si sos de iaurt cu menta si sumac. Toate au fost aromate si usoare si mi-am promis ca voi incerca si eu sa le recreez acasa.

Felul principal a fost un muschiulet fraged de porc in reductie de Feteasca Neagra cu mirodenii, placinta de cartofi cu branza de capra si verdeturi si salata de baby spanac, rucola, sfecla razuita, seminte si sos de iaurt. Carnea a fost perfecta, iar salata a fost proaspata si aromata si a mers de minune alaturi de placinta de cartofi rustica.

<div class="row mb-4">
   <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221028_195458.webp alt: "Conacul Grigorescu. Mancare. 01" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221028_195504.webp alt: "Conacul Grigorescu. Mancare. 02" %}
    </div>
    <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221028_195508.webp alt: "Conacul Grigorescu. Mancare. 03" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221028_203944.webp alt: "Conacul Grigorescu. Mancare. 04" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221028_210754.webp alt: "Conacul Grigorescu. Mancare. 05" %}
    </div>
</div>

La desert am primit un cheesecake cu espresso pe blat de biscuite de casa cu unt si sirop de artar, cu un ganache de ciocolata cu 85% cacao si un sirop de zmeura facut cu zmeura din gradina. Doamne Dumnezeule! A fost cel mai bun cheesecake gustat vreodata si nici macar nu semana cu alte cheesecake-uri incercate de noi datorita blatului de biscuiti care a fost efectiv altceva, nu acel blat folosit de obicei din biscuiti amestecati cu mult zahar si uleiuri vegetale.

Dupa fiecare preparat, chef Juranda ne-a intrebat daca suntem multumiti si daca totul a fost in regula. Da, da, da! De trei ori da!

Am inceput ziua de sambata cu un mic dejun bazat pe produse locale, majoritatea facute chiar la conac de gazdele noastre. Am putut alege dintre branzeturi cu diverse arome (inclusiv lavanda), babic, sunculita, prosciutto, legume proaspete, pate de casa, zacusca cu trufe, oua de prepelita, gemuri, prajituri si paine proaspata.

{% responsive_image path: assets/images/posts/grigorescu/IMG_1377.webp alt: "Conacul Grigorescu 03" %}

Apoi ne-am reunit cu totii in fata conacului, ni s-a facut instructajul, ne-am suit in cele doua microbuze puse la dispozitie de catre gazde si am plecat spre padure in cautare de trufe. Cautarea de trufe a fost condusa de catre doi profesionisti alaturi de cateii lor dresati special in acest scop. Pe langa experienta in sine care ni s-a parut foarte interesanta, ne-am putut bucura de plimbarea propriu-zisa prin padure intr-o zi splendida de octombrie. Frunzele cazute formau un covor fosnitor care m-a dus cu gandul la un rau de caramel. Copacii aveau bolta in nuante calde de auriu, ciocolatiu, chihlimbariu, ruginiu. Cerul era senin. Cateii alergau zglobiu de colo-colo si ii mai vedeai scobind concentrati la radacina cate unui copac. Noi ne duceam repede sa vedem ce au gasit. Uneori era o trufa mica-mica infulecata rapid de catel, alteori trufa era mare si catelul o lasa in mana stapanului asteptandu-si nerabdator rasplata.

{% responsive_image path: assets/images/posts/grigorescu/IMG_1421.webp alt: "Truffle hunting 04" %}

Trufele sunt ciuperci care traiesc in simbioza cu un arbore. Prin urmare nu iti poti face crescatorie de trufe decat daca plantezi o padure. Pentru a creste, ca orice ciuperca, au nevoie de caldura si de umiditate. Acestea traiesc la radacina copacului, in pamant, si a fost nevoie sa dezvolte un miros puternic pentru a atrage animalele astfel incat sa se poata reproduce prin spori. Am tot mirosit trufele gasite si intr-adevar au un miros destul de puternic chiar si pentru nasul meu uman. Fara un caine antrenat este aproape imposibil sa gasesti trufe in padure.

<div class="row mb-4">
   <div class="col-xs-12 col-sm-12 col-md-4 col-lg-4 mt-3">
    {% responsive_image path: assets/images/posts/grigorescu/IMG_1493-2.webp alt: "Truffle hunting 01" square: true %}
    </div>
     <div class="col-xs-12 col-sm-12 col-md-4 col-lg-4 mt-3">
    {% responsive_image path: assets/images/posts/grigorescu/IMG_20221029_111005.webp alt: "Truffle hunting 02" square: true %}
    </div>
    <div class="col-xs-12 col-sm-12 col-md-4 col-lg-4 mt-3">
    {% responsive_image path: assets/images/posts/grigorescu/IMG_1512-2.webp alt: "Truffle hunting 03" square: true %}
    </div>
</div>

Toate cele cinci familii participante au primit trufe pe masura ce acestea erau gasite, doar ca unele familii au primit doar o trufa, in timp ce altele au primit patru. Cred ca era mai bine sa fi existat un insotitor desemnat cu strangerea de trufe intr-un cos, iar la final fiecare familie sa primeasca o trufa din cele gasite. 

{% responsive_image path: assets/images/posts/grigorescu/IMG_1394.webp alt: "Truffle hunting 05" %}

Dupa aceasta plimbare care nu a durat mai mult de doua ore si jumatate, ne-am intors la microbuze unde am avut parte de un picnic in padure. Am ciocnit un paharel de palinca sau lichior dupa preferinta si am gustat din mancarurile pregatite cu grija de chef Juranda: salata orientala, mini-snitele din piept de pui, mini-burgeri cu pulled pork si platouri cu fel de fel de mezeluri. Efectiv ne-am ghiftuit.

Intorsi la conac am avut cateva ore la dispozitie sa ne odihnim inainte de a participa la una din cele mai memorabile cine din viata noastra. Am stat la o masa lunga alaturi de ceilalti oaspeti, atmosfera a fost una prietenoasa si relaxata, dar in acelasi timp sobra si pretioasa, masa a fost asezata impecabil cu pahare de vin, carafe cu apa si farfurii frumoase. 

Am avut un invitat special, [Liviu Birceanu](https://www.facebook.com/people/Somelier-Buzau/100012366731915/){:target="_blank"}, singurul somelier din Buzau, care actualmente lucreaza la [crama Budureasca](https://budureasca.ro/){:target="_blank"}.  El a avut misiunea de a gasi vinul potrivit pentru fiecare din cele cinci preparate cu trufe pe care le-am avut in meniu. Ca de obicei, chef Juranda si-a facut aparitia dupa fiecare fel de mancare pentru a ne prezenta ce urmeaza sa degustam, dar si ca sa ne intrebe daca totul a fost bine. Evident ca totul a fost nemaipomenit de bine. Somelierul ne-a incantat pe tot parcursul cinei cu informatii despre vinuri, dar si cu glume si alte povesti suculente.

Mi-as fi dorit sa pot retine ce vin am gustat la fiecare preparat in parte, insa imi aduc aminte doar ca am inceput cu un Fume Blanc despre care ni s-a zis ca se potriveste la orice. Apoi am fost prea prinsa in povesti si preparate delicioase ca sa mai fiu atenta si la ce vin am in pahar. La un moment dat stiu ca am avut un Shiraz pentru ca a fost o dezbatere referitoare la pronuntie. Se pare ca pronuntia australiana a castigat deoarece ei sunt acum in top cu acest tip de vin.

Am inceput asadar cina cu cele trei aperitive: cappuccino de ciuperci cu spuma de albus de ou si paine prajita, urmat de conopida gratinata marinata in ulei de masline si mirodenii cu gorgonzolla dulce cu trufe si o reductie de vin alb la baza, presarata pe deasupra cu pesmet facut din paine prajita cu usturoi, cimbru si patrunjel, incheind cu un carpaccio de vita cu o crema cu trufe si salata de rucola cu branza de capra.

<div class="row mb-4">
   <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221029_194106.webp alt: "Conacul Grigorescu. Mancare. 06" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221029_195816.webp alt: "Conacul Grigorescu. Mancare. 07" %}
    </div>
    <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221029_202723.webp alt: "Conacul Grigorescu. Mancare. 08" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221029_210502.webp alt: "Conacul Grigorescu. Mancare. 09" %}
    </div>
     <div class="col-xs-12 col-sm-12 col-md mt-2">
    {% responsive_image path: assets/images/posts/grigorescu/IMG_20221029_213709.webp alt: "Conacul Grigorescu. Mancare. 10" %}
    </div>
</div>

Ca fel principal am avut ribeye de vita gatit fiecare cum a dorit (noi am cerut medium-well) cu mamaliga cu trufe, sos pe baza de branza cu trufe, para posata in Feteasca Neagra si salata. Desertul a constat intr-o savarina dulce si insiropata cu urda frecata cu trufe in loc de frisca. Dupa asemenea delicatese as fi aplaudat si din urechi daca mi-ar fi permis anatomia.

Duminica, gazdele noastre ne-au pregatit iar ceva deosebit - un brunch. Am avut la dispozitie aceleasi preparate ca la micul dejun de sambata la care s-au adaugat multe alte preparate care mai de care mai imbietoare: fasole facaluita, spring rolls, placintele cu carne, tarta cu spanac si branza, carnati Plescoi cu mamaliguta. Dar piesa de rezistenta a fost tortul cu morcovi cu crema fina de unt cu portocala care a mers nemaipomenit de bine alaturi de cafeaua de dimineata.

Cu zambetul pe buze si cu doua kilograme in plus (nu glumesc!), am pornit-o in drum spre casa nu inainte de a cumpara cateva borcane cu zacusca si dulceturi produse tot de chef Juranda sub eticheta ["Rafineturi"](https://www.rafineturi.ro/){:target="_blank"}, dar si doua borcane de catina cu miere de la [Melinis](https://melinis.ro/){:target="_blank"}.

{% responsive_image path: assets/images/posts/grigorescu/IMG_1633.webp alt: "Rafineturi" %}

Am vizitat si manastirea Ratesti si dealurile din zona. Insa ca activitate extra as recomanda Fierbatorile de la Berca, aflate la doar 6 km de conac, unde am gasit acelasi peisaj selenar ca la [Paclele Mari si Paclele Mici](/ro/vulcanii-noroiosi-judetul-buzau-romania/){:target="_blank"}.

A fost o experienta foarte frumoasa de care ne-am bucurat din tot sufletul, pe care o recomandam oricui ar vrea sa o incerce si le multumim din inima Jurandei si lui Thorsten. De abia asteptam sa revenim la Conacul Grigorescu.

<div class="row mb-4">
    <div class="col-sm-6 text-center mb-3 mt-3">
            {% responsive_image path: assets/images/posts/grigorescu/pin-grigorescu-1.webp alt: "Conacul Grigorescu Pin 01" tall: true %}
    </div>
    <div class="col-sm-6 text-center mb-3 mt-3">
            {% responsive_image path: assets/images/posts/grigorescu/pin-grigorescu-2.webp alt: "Conacul Grigorescu Pin 02" tall: true %}
    </div>
</div>